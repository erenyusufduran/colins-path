# pBFT (Practical Byzantine Fault Tolerance)

pBFT, Bizans generalleri problemini çözen yani Bizans-Hata Toleransı olan ilk konsensüs protokolüdür.

Nakamoto Consensus, 2009 yılında icat edilmeden önce (bir diğer tanımla Bitcoin makalesi yayımlanmadan önce), bilgisayar bilimcilerinin farklı bir dizi özelliğe sahip olan **Bizans generalleri problemine farklı bir çözümü vardı**. pBFT!

> | pBFT (Pratik Bizans Hata Toleransı), özellikle **üyelerin kısmen güvendiği konsorsiyumlar** için uygun bir konsensüs algoritmasıdır.

Algoritma, asenkron sistemlerde çalışacak şekilde tasarlanmıştır. Yüksek performans, hızlı yürütme süresi sağlamak için optimize edilmiştir. (ancak gecikmede hafif! bir artış da cabasıdır.) Aslında, pBFT modelindeki tüm düğümler ardışık düzene sahiptir. Bunlardan biri **ana düğümdür (lider)**, diğerlerine **yedek düğümler** denir. Sistemdeki tüm düğümler birbirleriyle etkileşime girer. **Tüm dürüst düğümlerin amacı, çoğunluğun görüşüne dayanarak sistemin durumu üzerinde anlaşmaktır**. İletilerin yalnızca belirli bir eşler arası düğümden geldiğini kanıtlamak değil, aynı zamanda iletinin iletim sırasında değişmediğinden emin olmak da önemlidir.

pBFT modelinin düzgün çalışması için, **kötü amaçlı düğümlerin anlık sayısının tüm ağ düğümlerinin üçte birine (1/3) eşit olmaması veya bu değerleri aşmaması gerekir**. Sistem ne kadar fazla düğüme sahip olursa, tüm düğümlerin üçte birinin kötü niyetli olması matematiksel olarak daha az olasıdır. **(n/3)+1'den fazla düğüm (n toplam düğüm sayısıdır) eş zamanlı olarak kötü amaçlı veya hatalı değilse, algoritma hem canlılığı hem de güvenliği sağlar**.

Her pBFT konsensüs turu 4 aşamada incelenebilir. Bu model, bir lider düğümün varlığı nedeniyle tüm generallerin eşit olduğu saf Bizans Generallerinin Probleminden daha çok “Komutan ve Teğmen” biçimine benzetebiliriz.

1. İstemci, lider düğümüne bir hizmet işlemini çağırmak için bir istek gönderir.
2. Lider düğüm, diğer düğümlere isteği yayınlar.
3. Düğümler isteği sorgular ve sonra istemciye bir yanıt gönderir.
4. İstemci aynı sonuca sahip farklı düğümlerden gelen cevapları _f + 1_(f hatalı olabilecek maks düğüm sayısıdır) bekler ve sonuçlandırılıp bütün düğümülere iletilir.

---

Unutulmamalıdır ki bu tür bir konsensüsün kullanılması güvenilen bir seçmen seti gerektirir.

pBFT algoritması, blok zincirleri için çalışacak şekilde uyarlanmıştır, blok zincirleri için en önemli BFT algoritması Tendermint Core’dur.

## Tendermint

Tendermint Core, Nakamoto Consensus’u kullanmayan, ancak bunun yerine 20 yıldan fazla bilgisayar bilimi araştırmaları üzerine inşa edilen blok zincirler için geliştirilmiş ilk konsensüs algoritmasıdır.

Tendermint’de konsensüse ulaşmak için tur başına bir blok belirlenir. **pBFT’deki gibi adımlar uygulanır fakat burada blokun nihai olması için 2/3’lük onay oranı beklenir. pBFT’nin aksine, düğümler oylamaya katılmak için paralarını kilitlemek zorundadır ve bir düğüm dürüst olmadığı anlaşıldığında cezalandırılır**.

Tendermint ya da pBFT gibi BFT algoritmalarının temel kısıtlaması, tüm seçmenlerin önceden bilinmesi gerektiğinden, genellikle oldukça küçük bir seçmen grubuyla sınırlı olmalarıdır. Yani **ölçeklenebilir değildir**.
