# Apache Kafka Nedir?

## Request - Response

Request Response istek yapma ve istek alma yöntemi.

- Client, Server'a istekte bulunuyor.
- Server bu isteği işliyor, yapılması gereken işlemleri yapıyor.
- Response döndürüyor. Bu işlem tamamen senkron bir şekilde yürüyor.

## Mesajlaşma Türleri

1. ### Point to Point Messaging

   Alıcının belli olduğu mesajlaşma türüdür. Mesajlar oluşturulurken direkt alıcının adresi oluşturulur ve alıcının message queue'suna gönderilir. Alıcı bu mesajı aldıktan sonra karşı tarafa geri bildirimde bulunur.

   Burda önemli nokta şu ki; Mesaj direkt o noktaya teslim edilir ve mesaj okunduktan sonra, kuyruktan silinir. O mesaja bir daha geri dönemeyiz.

2. ### Pub / Sub Messaging

   - Pub/Sub dediğimiz aslında _Publish & Subscribe_ kelimelerinin kısaltılmasıdır. Türkçesi _Yayınla ve Abone ol_ diyebiliriz.
   - Bu pattern aslında radyoların çalışmasına benziyor. Radyo kanallarının her biri belirli bir frekansa yayın yapar. Bu yayını kimin dinlediğini bilmez, o anda bununla ilgilenmez. Sadece yayın yapar.
   - Mesajı gönderen kişi, mesajı topic'e yazar ve bu mesajı kimlerin okuyacağını bilmez. O sadece topic'i bilir ve oraya yazar.
   - Bu topic'i dinleyen bütün dinleyiciler de gönderilen mesajlara ulaşırlar. Daha sonradan bu topic'i dinleyen kişiler de önceki mesajları alamazlar. Yani o mesaj yayınlanmıştır ve o an kim dinliyorsa onlara iletilmiştir.

### **Use Case**

Şimdi öğrendiklerimizi aklımızda tutarak bir sistem hayal edelim. Bu sistemimiz microservice mimarisinde çalışan bir ürün olsun. Herhangi bir website olabilir. Biz de bir uygulama yapalım ki, servislerdeki uygulama metriklerini canlı bir şekilde izleyebilelim.

Servislerimiz de bu metrik sunucumuza HTTP üzerinden kendi metriklerini belli aralıklarla gönderdiğini düşünelim. Eğer iki tane, üç tane servisimiz varsa verimli olmasa bile bu yapı çalışacaktır. Tam olarak **real-time olmayacaktır**.

Bizim sistemimiz geliştikçe, yani sistemimize yeni servisler eklediğimiz zaman buradaki iletişim sayısı artar. Yani bizim artık metrik sunucumuza daha fazla yerden istek gelebilir. Metrik sunucumuzun da bu isteklerin hepsini karşılaması gerekir.

Bunun üzerine de kendi metrik uygulamamızı biraz daha geliştirdiğimizi varsayalım ve içerisinde sadece uygulama metriklerini değil, sistem metriklerini de takip etmek istediğimizi düşünelim. Yani gelen veri tipi de artsın, protokol tipi de artsın. Yeni servisler eklerken bile bu sunucunun bize yeterli gelmeyeceğini göreceğiz. Real-time olmayacak, sunucu isteklerini düşürmek zorunda kalacak.

Peki biz bunun önüne nasıl geçeceğiz. _Request - Response gibi senkron konuşma yapısından çıkartıp, mesajlaşma yapısına döndürebiliriz_. Yani biz servisten gelen uygulama metriklerini, uygulama topic'ine, diğer metrikleri diğer topic'lere yazarak ikisi arasına yeni bir katman koyabiliriz.

Bu şekilde yaparak artık aradaki iletişimi mesajlaşma tabanlı yapmış oluruz ve bir şekilde asenkron yapmış oluruz. _Yani bu mesajlar gelir, sunucu mesajları sırası geldiğinde kuyruğundan alır ve işte bu sebeple sunucu tıkanmaz_. Çünkü kendi okuma hızını tahmin edebilir. Bu şekilde de iletişimin yükünü kaldırabiliriz. Uygulamamızın verimli çalışmasını sağlar ve real-time veri sağlamasını bekleyebiliriz.

## Kafka Nasıl Ortaya Çıktı?

Kafka, LinkedIn'deki veri hattı sorununu çözmek için ortaya çıktı. Birçok veri tipini işleyebilen, gerçek zamanlı olarak kullanıcı etkinliğini ve sistem ölçülürlüğü hakkında temiz, yapılandırılmış veriler sağlayan, **yüksek performanslı bir mesajlaşma sistemi** kurmak istediler.

LinkedIn'de aslında bizim bahsettiğimiz gibi bir izleme sistemi kurmak istiyordu kendi içerisinde. HTTP tarafı devam ederken kullanıcı aktivitesini takip etmek için yeni bir sistem oluşturmaya karar verdiler. Bu sistem de yine HTTP üzerinden verileri topluyordu ve yine HTTP tarafından verileri yolluyorlardı.

Bu veriler çok fazla olmaya başladılar, **verimsiz hale geldiler. Real-time veri işleme sağlanamıyordu**. Bu verinin offline bir şekilde arkaplanda gruplanmış bir şekilde işlenip bu metrik izleme sistemine entegre edilmesi gerekiyordu.

Bu yaşadıkları problemler de onları bu işlemleri yapabilecek bir altyapı aramaya itti. Opensource çözümleri araştırdılar. RabbitMQ gibi mesajlaşlaşma kuyrukları kullanarak çözmeye çalıştılar, fakat yükü kaldıramadılar.

En sonunda kendi çözümlerini oluşturma kararları aldılar. Hedefleri ise bir **gönder-al** mekanizması kurarak _mesaj üretici yani producer_ ile _tüketici yani consumer_'ı ayırmak. Yani mesajları oluşturanlar ile bu mesajları okuyacak olanları ayırmaya çalıştılar. Aynı zamanda da tüketicilerin geriye dönük mesajları okuyabilmelerini istediler. Yüksek sayıda mesaj işleyebilme kapasitesi istediler. İhtiyaçlar büyüdükçe, yatay bir şekilde büyüyebilcek bir sistem tasarlamak istediler.

Sonuç olarak da aynı diğer mesaj kuyrukları gibi Pub/Sub arayüz üzerinden konuşan ama onlardan farklı olarak bir **veri saklama katmanı sunan** ve **veriyi blockchain'e benzer** - mantık olarak çok yakın - şekilde bir commit log'u olarak tutan bir sistem oluşturdular.

_Kafka genelde dağıtık commit log'u ya da dağıtık streaming platformlarıyla alakalıdır_. Kendilerini de bu şekilde tanımlarlar.

Temel olarak bir Pub/Sub mesajlaşma sistemidir, ama bundan daha fazlası var. Blockchain'de işlemlerin sırasıyla saklanıp, sonrasında değiştirilememesi gibi Kafka'da da commit log'lar aynı şekilde çalışıyorlar. Commit Log'a bir şeyler değiştirilememek üzere yazılır ve daha sonrasında ise tekrar tekrar okunabilir.

Şimdi Kafka, verileri geniş ölçekte toplamak, işlemek, depolamak ve analiz etmek için en popüler açık kaynaklı **akış işleme (stream process)** uygulaması, yazılımı ya da sistemidir. Yüksek performanslı ve düşük gecikme süresiyle çalışır. Yüksek aktarım hızıyla bilinir. Saniyede binlerce mesajı işleme kapasitesi vardır.

Kafka birçok şirket tarafından real-time stream pipeline'ları kurma, datayı taşımak ve işlemek gibi işlemlerde kullanılır. Spotify, tumblr, PayPal, Netflix, eBay gibi büyük firmalar kullanır, kullanmayan yok denebilir.

## Kafka'nın Özellikleri

- **Güvenilirlik**
  - Veri kaybolmaz
  - Hata toleransı
- **Esneklik**
  - Yatay Büyüme
  - Gruplar halinde çalışma
- **Dayanıklılık**
  - Verinin saklanması
  - Sonradan erişilebilmesi
- **Performans**
  - Yüksek sayıda mesaj işleme
  - Verimli okuma ve yazma

> Kafka'ya veri yazmanın ve veri okumanın **time complexity'si yoktur**. Çünkü Kafka'ya uygulamanız ayağa kalkarken bağlanırsınız, ondan sonra sanki disk üzerinden veri okuyormuş gibi hızlıca veriye erişebilirsin.

> Mesajlar bir uçtan bir uca minimum gecikme ile gider ve bu üzerinden geçen mesaj miktarı arttığında bile performansında düşüşe sebep olmaz.
