# Apache Kafka Nedir?

Apache Kafka, gerçek zamanlı (real-time) çalışan, olaya dayalı (event-based) uygulamaların geliştirilmesini sağlayan açık kaynaklı, dağıtık bir akış platformudur.

Bugün Kafka, hacim ölçeğinde herhangi bir algılanabilir performans gecikmesi olmadan günde trilyonlarca kaydı alıp işleyebilen en yaygın kullanılan akış platformuna dönüştü. Target, Microsoft, AirBnB ve Netflix gibi Fortune 500 kuruluşları, müşterilerine gerçek zamanlı, veri odaklı deneyimler sunmak için Kafka'yı kullanıyolar.

## Kafka'dan Önce Sistem Nasıl İşliyordu?

Öncelikle mesajlaşma türlerini incelemek gerekiyor.

1. ### Point to Point Messaging

   Alıcının belli olduğu mesajlaşma türüdür. Mesajlar oluşturulurken direkt alıcının adresi oluşturulur ve alıcının message queue'suna gönderilir. Alıcı bu mesajı aldıktan sonra karşı tarafa geri bildirimde bulunur.

   Burda önemli nokta şu ki; Mesaj direkt o noktaya teslim edilir ve mesaj okunduktan sonra, kuyruktan silinir. O mesaja bir daha geri dönemeyiz.

2. ### Publish / Subscribe Messaging

   Bu pattern aslında radyoların çalışmasına benziyor. Radyo kanallarının her biri belirli bir frekansa yayın yapar. Bu yayını kimin dinlediğini bilmez, o anda bununla ilgilenmez. Sadece yayın yapar.

   Mesajı gönderen kişi, mesajı topic'e yazar ve bu mesajı kimlerin okuyacağını bilmez. O sadece topic'i bilir ve oraya yazar.

   Bu topic'i dinleyen bütün dinleyiciler de gönderilen mesajlara ulaşırlar. Daha sonradan bu topic'i dinleyen kişiler de önceki mesajları alamazlar. Yani o mesaj yayınlanmıştır ve o an kim dinliyorsa onlara iletilmiştir.

## Kafka'nın Ortaya Çıkışı

Kafka, LinkedIn'deki veri hattı sorununu çözmek için ortaya çıktı. Birçok veri tipini işleyebilen, gerçek zamanlı olarak kullanıcı etkinliğini ve sistem ölçülürlüğü hakkında temiz, yapılandırılmış veriler sağlayan, **yüksek performanslı bir mesajlaşma sistemi** kurmak istediler.

LinkedIn'de aslında bizim bahsettiğimiz gibi bir izleme sistemi kurmak istiyordu kendi içerisinde. HTTP tarafı devam ederken kullanıcı aktivitesini takip etmek için yeni bir sistem oluşturmaya karar verdiler. Bu sistem de yine HTTP üzerinden verileri topluyordu ve yine HTTP tarafından verileri yolluyorlardı.

Bu veriler çok fazla olmaya başladılar, **verimsiz hale geldiler. Real-time veri işleme sağlanamıyordu**. Bu verinin offline bir şekilde arkaplanda gruplanmış bir şekilde işlenip bu metrik izleme sistemine entegre edilmesi gerekiyordu.

Bu yaşadıkları problemler de onları bu işlemleri yapabilecek bir altyapı aramaya itti. Opensource çözümleri araştırdılar. RabbitMQ gibi mesajlaşlaşma kuyrukları kullanarak çözmeye çalıştılar, fakat yükü kaldıramadılar.

En sonunda da kendi çözümlerini oluşturma kararları aldılar. Hedefleri ise bir **gönder-al** mekanizması kurarak _mesaj üretici yani producer_ ile _tüketici yani consumer_'ı ayırmak. Yani mesajları oluşturanlar ile bu mesajları okuyacak olanları ayırmaya çalıştılar. Aynı zamanda da tüketicilerin geriye dönük mesajları okuyabilmelerini istediler. Yüksek sayıda mesaj işleyebilme kapasitesi istediler. İhtiyaçlar büyüdükçe, yatay bir şekilde büyüyebilcek bir sistem tasarlamak istediler.

Sonuç olarak da aynı diğer mesaj kuyrukları gibi Pub/Sub arayüz üzerinden konuşan ama onlardan farklı olarak bir **veri saklama katmanı sunan** ve **veriyi blockchain'e benzer** - mantık olarak çok yakın - şekilde bir commit log'u olarak tutan bir sistem oluşturdular.

Şimdi Kafka, verileri geniş ölçekte toplamak, işlemek, depolamak ve analiz etmek için en popüler açık kaynaklı **akış işleme (stream process)** uygulaması, yazılımı ya da sistemidir. Yüksek performanslı ve düşük gecikme süresiyle çalışır. Yüksek aktarım hızıyla bilinir. Saniyede binlerce mesajı işleme kapasitesi vardır.

## Bize Neler Sunar?

- **Güvenilirlik**
  - Veri kaybolmaz
  - Hata toleransı
- **Esneklik**
  - Yatay Büyüme
  - Gruplar halinde çalışma
- **Dayanıklılık**
  - Verinin saklanması
  - Sonradan erişilebilmesi
- **Performans**
  - Yüksek sayıda mesaj işleme
  - Verimli okuma ve yazma

> Kafka'ya veri yazmanın ve veri okumanın **time complexity'si yoktur**. Çünkü Kafka'ya uygulamanız ayağa kalkarken bağlanırsınız, ondan sonra sanki disk üzerinden veri okuyormuş gibi hızlıca veriye erişebilirsin.

> Mesajlar bir uçtan bir uca minimum gecikme ile gider ve bu üzerinden geçen mesaj miktarı arttığında bile performansında düşüşe sebep olmaz.

## Componentler

- **Message**
  Producer'ın ürettiği mesajdır, byte array olarak oluşur, bu yüzden de verinin tipi önemli değildir, en son byte arraye dönüşecektir.
- **Batch**
  Mesajlar verimlilik açısından tek tek gönderilmeyip batch dediğimiz gruplar halinde gönderilirler.
- **Topic & Partition**
  Topic, mesajların üstünde taşıdığı yapılar yani akıştır. Kendi içlerinde partition'lara ayrılırlar, partition'lar da ise mesajlar sıralı bir şekilde yazılı.
- **Producer & Consumer**
  Producer mesajı üreten kişi, consumer ise mesajı dinleyen kişidir. Consumerlar birden fazla topic'i dinleyebilirler.
- **Broker & Cluser**
  Tek bir tane Kafka sunucusuna Broker deriz.
  - Broker, Producer'dan mesaj alan, aldığı mesajları indexe ekleyip diskte saklayan, mesajları da consumer'ların okumasına sunan sunuculardır.
  - Tek bir broker milyonlarca mesajı karşılayabilir.
  - Cluster dediğimiz şey ise networkte birbiriyle uyumlu bir şekilde çalışan broker'ları temsil ediyor.

## Kafka vs. RabbitMQ

Kısaca;

- Kafka, uygulamaların yüksek hacimli kayıt akışlarını hızlı ve dayanıklı bir şekilde yayınlamasını, tüketmesini ve işlemesini sağlayan bir akış işleme platformudur.
- RabbitMQ ise, farklı mesajlaşma protokolleri kullanan uygulamaların birbirlerine mesaj gönderip almalarını sağlayan bir mesaj aracısıdır.
